
Il BilugCMS è un sistema per gestire in modo semplice un sito dinamico

## **IL BILUGCMS**

Il Content Management System (CMS), letteralmente "Sistema di gestione dei contenuti" è una categoria di sistemi software che serve a organizzare e facilitare la creazione collaborativa di un sito internet e dei contenuti senza necessità di scrivere una riga di Html e senza conoscere linguaggi di programmazione lato server (come PhP) o progettare un apposito Database.

Tecnicamente il BilugCMS è un'applicazione lato server, divisa in due parti: l'area di amministrazione, che si occupa di organizzare e supervisionare la produzione del contenuto, dove gli utenti possono realizzare fisicamente modifiche, aggiornamenti ed inserimenti e la sezione dei visitatori/navigatori i quali non possiedono alcun privilegio di modifica inserimento o variazione dei contenuti ma possono solamente visitare il sito.

Il BilugCMS nasce per coloro che vogliono essere **padroni del loro sito** e vogliono tenerlo **costantemente aggiornato**. Grazie a questo sistema si può mantenere "vivo" il proprio sito web senza conoscere nessun tipo di codice di programmazione ma tramite il menù di gestione dei contenuti semplice ed intuitivo, grazie al quale potrete facilmente modificare ogni contenuto di ogni singola pagina avendo così un sito costantemente aggiornato.

## **LA STORIA DEL CMS**

**Federico Villa**, ideatore del BilugCMS e leader del team di sviluppo, spiega come è nato e come si è evoluto questo software:

«Il BilugCMS nasce dalle ceneri di un progetto per un sito dinamico (php + mysql) di divulgazione scientifica (chiamato progetto Divulga) sviluppato in seno ad un corso di qualifica da me frequentato nel 2005. E' la prima versione del BilugCMS.

La seconda versione si ha quando, assieme a Daigor Landi, abbiamo inserito delle funzioni aggiuntive rispetto a quello che era il progetto originario.

Terza versione, ottenuta grazie alla collaborazione di un team costituitosi per migliorare ed aggiungere altre funzioni al BilugCMS.

Membri del team: Federico Villa, Daigor Landi, Alessio Loro Piana e Nicolo' Lucia;

Nella terza versione si ha la gestione completa con i CSS dell'aspetto grafico, l'introduzione di nuove funzionalità come le gallerie di immagini, i sondaggi, i feed rss, la gestione degli eventi, backup del database, gestione dei permessi, etc...

Fondamentale per lo sviluppo è stato un altro corso di formazione da me tenuto come docente a CittàStudi, in cui ho insegnato agli allievi ad installare e configurare un server con Ubuntu e poi ho insegnato a programmare con strumenti opensource per sviluppare in php e mysql. E' da lì che nasce la collaborazione con Alessio Loro Piana, il più dotato degli studenti del mio corso.

Intenti: creare un sito dinamico di facile utilizzo per tutti quanti per la diffusione della conoscenza (non solo in ambito informatico), in modo libero.

## **SVILUPPO**

Proseguendo negli anni con i corsi a CittàStudi, mi è stato possibile portare avanti lo sviluppo del progetto, grazie all'aiuto dei miei allievi più dotati.

Ecco quindi che siamo arrivati alla quarta release, con l'introduzione del modulo e-commerce, dei multi menù, dei bottoni Social Network e tanti altri nuovi moduli.

In questo periodo c'è da sottolineare la collaborazione con Riccardo Menarbin (corso Web 2010) e Mirko Camarda (corso Web 2011).

Assieme a **Mirko Camarda** si ha anche un restyling grafico dell'intero progetto e l'introduzione di nuove ed importanti caratteristiche: possibilità di gestire il sito in multilingue; rewriting url degli indirizzi del sito; miglioramento di tutto il codice per posizionamento SEO; gestione dei temi/template; miglioramento dell'installazione.



* * *
## **Istruzioni installazione e uso BilugCMS**

*02/05/2021 : [n.d.c.: tutti i link della guida originale sono stati omessi e/o aggiornati ove possibile]*

**BilugCMS: cos'è e come installarlo**
Il **Content Management System (CMS)**, letteralmente "Sistema di gestione dei contenuti" è una categoria di sistemi software che serve a organizzare e facilitare la creazione collaborativa di un sito internet e dei contenuti senza necessità di scrivere una riga di Html e senza conoscere linguaggi di programmazione lato server (come Php) o progettare un apposito Database.
 
 
* * *
## **Com'è diviso il BilugCMS**
Tecnicamente il BilugCMS è un'applicazione lato server, divisa in tre parti:
    • *L'area di amministrazione*, che si occupa di organizzare e supervisionare la produzione del contenuto 
    • *L'area dell'utente*, dove gli utenti possono realizzare fisicamente modifiche, aggiornamenti ed inserimenti 
    • *Sezione dei visitator*i, i quali non possiedono alcun privilegio di modifica inserimento o variazione dei contenuti ma possono solamente visitare il sito 
 
 
* * *
## **A chi è rivolto**
Il BilugCMS nasce per coloro che vogliono essere padroni del loro sito e vogliono tenerlo costantemente aggiornato; Grazie a questo nuovo sistema, per quanto riguarda l'area di amministrazione, è possibile gestire gli utenti e inserirne nuovi, inserire modificare e eliminare argomenti, inserire modificare a proprio piacimento le pagine statiche del sito, inserire e modificare notizie interne ed esterne, inserire gestire e visualizzare qualsiasi tipo di evento o appuntamento, inserire qualsiasi tipo di materiale ed immagini, consultare l'elenco della mailing-list, inserire sondaggi interni ed esterni, inserire modificare le gallerie dove si potranno inserire immagini e video, gestire moduli e menù ed eventualmente modificare la loro posizione e molto altro ancora, tutto questo senza conoscere nessun tipo di codice di programmazione ma tramite il menù di gestione dei contenuti semplice ed intuitivo grazie al quale potrete facilmente modificare ogni contenuto di ogni singola pagina avendo così un sito costantemente aggiornato.
 
 
* * *
## **Come installare il BilugCMS** 
Vediamo l'installazione sui sistemi operativi più famosi:
	**Installazione su Windows**
    1. Scaricare il BilugCMS 
    2. Decompattare il file zip nel vostro web server (consiglio di utizzare XAMPP) 
    3. Assicurarsi che Apache sia configurato in modo da interpretare il PHP anche nei files HTML 
    4. Creare un database MySql con il nome che più preferite 
    5. Ora il BilugCMS dovrebbe essere funzionante a tutti gli effetti, quindi andate al link http://localhost/NOME_SITO. Vi verranno chiesti i parametri del database che avete appena creato. Andate avanti e scegliete il template che più vi piace. Fatto questo, dovete settare i parametri principali del sito. Se avete tutto correttamente dovreste vedere il sito. 
    6. Per poter entrare nell'area amministrativa per gestire il vostro sito, dovete puntare col vostro browser in http://localhost/NOME_SITO/bilugcms-admin e vi apparirà la pagina di login per l'area di amministrazione. Potete anche cliccare sul lucchetto in fondo a sinistra 
 
**Installazione su Linux**
    1. Scaricare il BilugCMS 
    2. Decompattare il file zip nel vostro web server (Consiglio l'instalazzione di un sistema LAMP) 
    3. Assicurarsi che Apache sia configurato in modo da interpretare il PHP anche nei files HTML 
    4. Creare un database MySql con il nome che più preferite 
    5. Prima di fare qualsiasi cosa, dovete inserire i permessi totali (777) alle cartelle: html, gals, utility, phpmysqlautobackup, tutti i files nella root del sito. Se siete in locale, date pure i permessi totali a tutto il sito utilizzando il comando chmod 
    6. Ora il BilugCMS dovrebbe essere funzionante a tutti gli effetti, quindi andate al link http://localhost/NOME_SITO. Vi verranno chiesti i parametri del database che avete appena creato. Andate avanti e scegliete il template che più vi piace. Fatto questo, dovete settare i parametri principali del sito. Se avete tutto correttamente dovreste vedere il sito. 
    7. Per poter entrare nell'area amministrativa per gestire il vostro sito, dovete puntare col vostro browser in http://localhost/NOME_SITO/bilugcms-admin e vi apparirà la pagina di login per l'area di amministrazione. Potete anche cliccare sul lucchetto in fondo a sinistra. Ci sarà solo un utente all'inizio, con le seguenti credenziali: 
        ◦ Utente: bilug 
        ◦ Password: bilug 
    8. Finito le varie procedure inserire i permessi 755 a tutto il progetto, per migliorare la sicurezza del vostro sito. 
 
*Attenzione
E' importante, alla fine della configurazione del bilugcms, **cambiare i permessi in 755 e non lasciare i permessi totali a 777** che costituiscono un pericolo per la gestione del vostro sito.*
 
##  **Fine dell'installazione**
Controllare se alla fine dell'installazione i seguenti file sono stati cancellati correttamente (Si trovano tutti nella root):
```
/bigdump.php 
/bilug.sql 
/bilugcms-genera-parametri.php 
/config-bilugcms.php 
/config-bilugcms-parametri.php 
/fill.php 
/install.php 
/success.php 
/success2.php 
/success3.php
``` 
 
**Attenzione**
La non corretta cancellazione portano ad un baco nella sicurezza del cms, visto che sono raggiungibili da tutti gli utenti. La corretta cancellazione vi eviterà qualche scherzetto, come la perdita di file e di dati nel DB.

* * *
## **Ulteriori informazioni**
Ulteriori informazioni le troverete su [https://code.google.com/p/bilugcms/](https://code.google.com/p/bilugcms/) [aggiornato a: [https://github.com/bilug/bilugCMS](https://github.com/bilug/bilugCMS) ]


* * *

 
